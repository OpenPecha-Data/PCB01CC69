偈曰。於四義五根。增上。

釋曰。眼耳二根隨一。於四義中增上。一於光飾自身增上。若人盲聾。形相則醜陋故。二於引護自身增上。若見若聞。能離不安吉處故。三於生眼耳識。及共相應法中增上。由識及相應法隨其増損有明昧故。四於見色聞聲不共因增上。非意識他識因故。鼻舌身根。光飾自身。如前二根。二於引護自身增上。由此三能用段食故。三於生鼻等三識及共相應法中增上。四於嗅香嘗味覺觸。不共因增上。

偈曰。於二二四根。

釋曰。女根男根命根意根。於二於二隨一增上。女根男根。於眾生差別及相貌不同增上。差別謂分別。男女相貌不同。謂乳等形狀。音聲威儀各異。復有餘師說。於染污清淨增上。何以故爾。自性黃門。故作黃門。及二根人。不護無間業斷善根等不有。守護至果離欲亦不有。此二但於男女有。命根於聚同分相應及執持中增上。意根於託後有相應。及隨從自在中增上。此中後有相應者。如經言。是時乾(4)闥婆。於二意中隨一現前。或與欲相應。或與瞋相應。隨從者如偈言。意引將世間
意轉令變異是意根一法　一切法隨行樂受等五根。及信等八根。增上云何。

偈曰。五及八。於染污清淨。

釋曰。次第應知彼增上。樂受等五根。於染污增上。欲等諸惑。於彼隨(5)眼故。信等八根。於清淨增上。何以故。一切清淨。皆由彼成故。有餘師説。樂受等於清淨亦有増上。由安樂故。心則得定。佛說信以苦為資糧。復次有六喜等受。是出離所依。毘婆沙師作如此說。復有餘師說。不由眼耳二根引護自身。由先已知得離不安吉處故。此二但於識是增上。無有見色聞聲異於識。是故眼耳二根。於不共因中不應更立增上。是故眼等不應有如此增上。若爾彼增上云何。

偈曰。得自塵增上。得一切六根。

釋曰。眼等五根於得自塵中增上。意根於得一切塵中增上。是故此六。一一皆立為根。若爾諸塵於此中有增上。云何不立為根。無增上。何以故。為最勝主故名增上。眼於得色中。為主最勝。是得一切色通因故。由其增損。識隨明昧故。色則不爾。反此二義故。如此乃至意根及法。應知亦爾。

偈曰。女男性增上。從身立二根。

釋曰。復從身根更立女男二根。此二與身不異。是身根中有一分。於下門處次第得女男根名。於女男性為增上故。女男性謂女相聲行欲樂。是名女性。男相聲行欲樂。是名男性。由此身分。二性得成就。及可了別。於此二性是增上。故立為根。

偈曰。住同分染污。於清淨增上。壽命及五受。信等立為根。

釋曰。住聚同分中。壽命爲増上。於染汚五受爲増上。云何如此。於樂受欲隨眠。於苦受瞋。於不樂不苦受無明。經中説如此。於清淨信等五爲増上。云何如此諸惑是彼所伏。不能(6)上起。聖道由彼引生。是故許立彼一一爲根。

偈曰。未知欲知知。知已立根爾。至得後後道。涅槃等増上。

釋曰。三中一一應立爲根。爲顯此義故言爾。未知欲知。於至得知中増上。故立爲根。知於至得知已中増上。知已於至得涅槃増上。故立爲根。何以故。若人心未解脱。無得涅槃義。等言爲顯別類義。何者別義。於見諦應除惑滅中。未知欲知根爲増上。於修道應除惑滅中。知根爲増上。於現世安樂住中。知已爲増上。能證受解脱喜樂故。若由増上義立根。無明等惑。亦應立爲根。何以故。無明等諸分。於行等中亦有増上。是故應立無明等爲根。能言等亦爾。謂舌手脚穀道男女陰。皆應立爲根。於言説執捉離向棄捨戲樂中増上。是故應立爲根。不可立爲根。何以故。由根用如此。

偈曰。心(7)依此差別。其住及染汚。資糧并清淨。如此量立根。

釋曰。此中心依。謂眼等六根。衆生類以六入爲根本故。此六種依差別。由女男二根。此一期住由命根。此染汚由五受根。清淨資糧由信等五根。實清淨由三無流根。是故不許立無明等爲根。

偈曰。復有生依生。生住生受用。立十四後八。約解脱立根。

釋曰。復言爲顯諸部別執。餘部説。生死依者。所謂六根。此依生由何法。由女男二根。此住由命根。隨命根相續故。受用由五受。爲顯此義故。立(174a1)十四根。依此四義。約解脱所餘亦立爲根。信等五是解脱依。未知欲知是生。知是住。知已是受用。是故根量如此不増不減。是故次第亦爾。不可顛倒。舌不可於言説中立爲根。何以故。觀學勝能故。手脚不應於執捉及離向中立爲根。無異故。此物由異相於餘處生。説名執捉及離向離手離脚。蛇等亦能執捉能離向故。手脚於此二不可立爲根。穀道不可於棄捨立爲根。重物在空中一切處落。又由風引故出。女男陰不可於戲樂中立爲根。女男戲樂不由自陰成。互相發起故。(2)喉齒眼臉節解。於呑嚼開閉屈伸事中増上故。應立爲根。一切因縁。於其自事増上。皆應立爲根。若不許如此舌等根義。此亦不成。

此中眼根爲初。男根爲後。前已廣釋。命根是不相應行。於不相應法中當廣釋。信等五根於心法中當廣釋。樂受等未知欲知等。今當釋之。即如次第釋。偈曰。

苦根非所愛。身受。

釋曰。非所愛。謂能損惱由苦故。

偈曰。樂根者。所愛。

釋曰。樂根謂所愛身受。能爲利益故。

偈曰。第三定。心受名樂根。

釋曰。於第三定是可愛(3)受。依心地起名樂根。何以故。於第三定中無有身(4)受。以無五識故。

偈曰。此樂於餘處。喜根。

釋曰。除第三定於餘處。謂欲界及初定二定中。若在心地。立名喜根。於第三定由離欲喜故。但成樂根。不成喜根。何以故。喜麁濁故。但得喜根名。

偈曰。心地苦。憂根。釋曰。非所愛受。若在心地名憂根。偈曰。捨根者。中。

釋曰。非所愛非非所愛。謂非樂非苦受。故名中立爲捨根。此爲是身受爲是心受。偈曰。

二。

釋曰。或身受或心受。何因爲合。此二受立爲一根。

偈曰。無別故。

釋曰。心地苦樂多從分別生。身受則不爾。但隨塵生。於阿羅漢生亦如此。是故此二爲根有差別。捨受者。若人不分別。由自性生。或在身或在心地。故合二爲一根身樂利益有異。心樂亦爾。苦亦如此。身苦損害有異。心苦亦爾。此分別於捨受中無對捨。無此分別故。是故不分爲二根。

偈曰見修無學道。九三。

釋曰。意樂喜捨信等五。是九根於三道中説名三根。於見道中(5)名未知欲知根。於修道中名知根。於無學道中名知已根。云何如此。於見道中爲知所未曾知實境。是故修行。於修道中無境先未曾知即方應知。是前所知今重知之。爲除所餘煩惱故。於無學道中。已知如此知。復次能護已知故。説已知護。何以故。由已得盡智無生智故。苦我已離不應更離。若人在此位所得根。或名已知(6)知根。或名已知護根。

釋體性已。根類差別今當説。幾根有流幾根無流。如是等。此中是根無間已説。謂未知欲知等是根。偈曰。

無垢三。

釋曰。無流是無垢義。垢者是流別名故。

偈曰。有色命二苦。有流。

釋曰。有色七根命根苦根憂根。一向有流。何以故。眼等有色七根。色陰攝故。故是有流。

偈曰。九二種。

釋曰。意樂喜捨根及信等五根。此九根或有流或無流。有餘師説。信等一向無流。何以故。佛世尊説。若人一切種。無有信等五根。我説此人在正法外。住凡夫衆類中。此經不足爲證。依無流説。此經云何知。佛世尊安立聖人已。方説此經。若人一切種。無信等五根。廣説如經。凡夫有二種。一在正法内不斷善根。二在正法外斷善根。佛依此人故説此言。謂我説此人在正法外住凡夫衆類中。於經中佛説。有諸衆生。生於世間。長於世間。若利根中根軟根。未轉無上法輪時。是故知有有流信等五根。佛復於經中説。乃至我未如實知。信等五根。
集生及滅滋味過失及出離。我未能從此世(7)間有天有梵。廣説如經。若諸法無流。無如此簡擇品類。

幾根是果報。幾根非果報。一向是果報者。偈曰。

命果報。

釋曰。(8)若爾阿羅漢比丘引命行。令住此命行。亦是命根。是何法果報。於阿毘達磨藏中説。云何引命行。令住阿羅漢比丘。有聖如意成通慧。至得心自在位。或於大衆。或於一人。捨施若鉢若袈裟。或隨一沙門命資糧。因此發願。入第四定遠際三摩提觀。從此定起。作如是心。説如是言。
凡是我業應熟感富樂。願此業熟生我壽命。是時此阿羅漢業。應感富樂。轉生壽命。復有餘師執。殘業果報轉熟。彼説宿生所作業。有殘果報。由修習力。引取受用。云何棄捨命行。如此捨施發願。入第四定遠際三摩提觀。從此定起。作如是心。説如是言。凡是我業應熟感壽命。願此業熟生我富樂。如彼欲樂。如此轉熟。大徳瞿沙説。於自依止中。由定力。引色界四大令現前。能隨順壽命。或相違四大。由如此方便。引命行令住。及以棄捨。應如此成。諸阿羅漢。有如此定自在力。由此力宿業所生。諸根四大。引住時量。皆悉迴轉。先未曾有三摩提引住時量。今則引接。是故如此壽命非果報。異此名果報。

.或爲利益他。或爲令正法久住。是諸阿羅漢。已見自身壽命將盡。於此二中不見他有此能復以何因棄捨壽命。於有命時。見利益他事少。自身疾苦所逼如偈(1)言

修梵行已竟　聖道已善修　由捨命歡喜　如人病得差

若爾。此引壽行(2)命住及棄捨。應知何處何人。能爲此事。於人道中。於三洲。於男女。非時解脱阿羅漢。倶解脱人。得遠際三摩提。何以故。此人於諸定有自在。其相續非惑所熏。經中説。世尊願留諸命行。捨諸壽行。命壽二行差別云何。餘師説。無有差別。云何知。經中説。何者爲命根。謂三界壽。復有餘師説。宿業果報名壽行。現世業果名命行。復有師説。若由此得住聚同分中名壽行。若由此得暫時住名命行。諸言者。由願留多壽命行生起故。何以故。於一刹那生起無願留能故。復有餘師説。無有一物名壽命得暫時住。爲顯此義故有諸言。復有餘師説。於多行中假立壽命名。無別一物名壽命。若不爾。佛不應説行(3)問云何世尊(4)捨棄壽行願留命行。爲顯於死有自在故棄捨。爲顯於壽命有自在故願留。云何但三月不過。受化弟子利益事畢竟故。復次世尊建立義言。若比丘修習數行四如意足。若欲住可得一劫。或過一劫。爲顯所建立義故。留捨命壽。毘婆沙師説。於五陰及死。爲顯自勝能故。先於菩提樹下。已破煩惱魔及天魔得勝能。隨應論且止。

所依本義今應説。

偈曰。十二二種。

釋曰。何者爲十二。

偈曰。除後八。及憂根。

.釋曰。又除命根。所餘十二有二種。有是果報。有非果報。此中眼等七根。若是増長果。非果報。所餘皆是果報。意苦樂喜捨根。若善若染汚。非果報。若威儀工巧變化相應。亦非果報。所餘是果報。除命根及眼(5)等十二根。所餘非果報。此義至得成。若憂根非果報此經云何。將經言。有業於喜受好。有業於憂受好。有業於捨受好。依相應好。故説此言。若業與憂受相應。名於憂受好。譬如觸與樂受相應。説觸於樂受好。若爾業於喜受捨受好。亦應成如此。如汝所欲。我亦許之。於相應無失。於果報亦無失。若爾由無能故皆許如此。有何別道理。能立憂非果報。憂受由分別差別所生。及分別所息。果報則不然。若爾於喜受亦應然。不應立喜爲果報。若憂是果報。作無間業人。因無間業生憂受故。此業應熟。喜亦應爾。若喜是果報。作福業人。因福業生喜受故。是福業應熟。是義不然。復有別證。諸離欲人(6)無憂受故。果報則不爾。諸離欲人亦無無記喜根。若爾果報有何相。隨其相若有宿業應位。雖復如此。喜根可有殘果報。憂根則無。餘一切種不行起故。故毘婆沙師説。憂非果報。以命根爲第八。於善道中善業果報。於惡道中惡業果報。意根於二道二業果報。樂喜捨三根。是善業果報。苦根是惡業果報。於善道二根人。由惡業得。如此位此論已説。.

所餘應説。幾根有果報。幾根無果報。此中憂根。於前無間已説。

偈曰。一定有報。

釋曰。此一憂根有果報。定言爲決。憂根異於餘法。此根無無記。亦無無流。在散動地故。是故憂根無無果報。

偈曰。十二種。

