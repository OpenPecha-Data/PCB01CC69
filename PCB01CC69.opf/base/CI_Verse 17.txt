偈曰。六中無間謝。説識(14)名意根。

釋曰。六識中隨一無間滅。此識説名(15)意界。譬如一人先爲子後爲父。又如先爲果(16)後成種子。識亦如是。先爲六識後成意界。若(17)爾實物唯十七界或十二界。何以故。六識界(18)及意界互相攝故。若爾云何安立爲十八界。(19)雖然偈曰。

爲成第六依。故界成十八。

釋曰。(20)是五種識界。以眼等五界爲依。第六意識界(21)無有別依。爲成立此依故説意界。由如此安(22)立依能依境界三六故。界成十八。若爾阿羅(23)漢最後心。應非意界。無識在後生。爲此無間(24)滅故成意界。是義不然。何以故。此已住意性(25)中故。因縁不具故。後識不生。

