偈曰。類境識同故。雖二成一(11)界。

釋曰。此中同類者。此二同眼性類故。同(12)境者。此二同縁色故。同識者。此二共爲一眼(13)識依止故。是故眼根雖二共成一界。於耳鼻(14)應知亦爾。

偈曰。若爾云何二。爲莊嚴生二。

(15)釋曰。若實如此。眼等一界云何生二。爲莊嚴(16)依止故。若不爾。一眼耳一依處生。一鼻一孔(17)生。此身則大醜陋。是義不然。若本來如此。(18)及猫狸鴝鵒等。生二眼耳鼻有何莊嚴。若爾(19)生二何爲。爲助成識故。如人閉一眼開一眼。(20)或開一眼半閉一眼。見色皆不明了。爲莊嚴(21)識令成就故。三根各須二處。説陰入界已。

