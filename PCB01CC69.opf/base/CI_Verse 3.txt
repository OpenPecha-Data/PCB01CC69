復次此法其用云何

何人先說此法 而法師恭敬欲解說之

偈曰 離簡擇法更不有 為寂靜惑別方便 世間由惑轉有海 為此傳佛說對法

釋曰 若離擇法覺分 無別方便能除滅諸惑 諸惑能輪轉世間於生死海由此正因 欲令弟子得簡擇法 故大師佛世尊先說阿毘達磨若離此正諸說 弟子不能如理簡擇真法故佛世尊處處散說此法 大德迦旃延子等諸弟子
撰集安置 猶如大德達磨多羅多撰集優陀那伽他部類 聞毘婆沙師傳說如此

