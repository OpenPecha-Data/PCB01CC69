是法前已説。色陰爲性。

偈曰。(9)此根塵復説。十入及十界。

釋曰。若安立入(10)門屬十八。謂眼入色入。乃至身入觸入。若(11)安立界門屬十界。謂眼界色界。乃至身界觸(12)界。説色陰及安立入界已。次當説受等諸陰。(13)此中偈曰。

受陰領隨觸。

釋曰。有三種領隨(14)觸。説名受陰。何者爲三。謂能領隨樂苦不樂(15)不苦觸。是名三受。復次若分別此受。則成六(16)受聚。謂眼觸所生受。乃至意觸所生受。

偈(17)曰。想陰別執相。

釋曰。青黄長短男女親怨(18)樂苦等相差別執。是名想陰。復次若分別此(19)想。有六如受。

