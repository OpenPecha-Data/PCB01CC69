入界(22)中眼等六應説次第。何以故。由隨此塵及識(23)次第易知故此眼等六。

偈曰。前五現塵故。

釋(24)曰。眼等五根縁現在塵。是故先説。意根境界(25)不定。有意根縁現在塵有縁三世及非三世(26)塵。

偈曰。四所造塵故。

釋曰。前言流至此五(27)中。四在前説。所造色爲塵故。身塵不定。或(28)身縁四大。或縁所造。或復倶縁。

偈曰。餘遠(29)急明事。

釋曰。餘者謂前四根。此次第前説。(166b1)由遠急明事故眼耳縁遠境。於後二前説。於(2)前二中。眼事最遠。遠見江河。不聞聲故。故(3)眼在前。後有急緩事。如先見人撃鼓後方(4)聞聲。鼻舌無遠事。鼻事急故前説。如飮食未(5)到舌。鼻已知香故。又鼻事明了。能縁味細香(6)故。舌則不爾。

偈曰。復隨處次第。

釋曰。復次(7)於身中。眼根依止在上。耳根次下。鼻又下(8)耳。舌又下鼻。身多下舌。意根依止其中。無(9)有的處。故如處所。立彼次第。

