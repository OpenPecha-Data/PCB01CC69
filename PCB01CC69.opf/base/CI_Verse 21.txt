復有何因。一切所餘心法。佛世尊安置一(14)行陰中。分受想二法別立爲陰。

偈曰。爭根生(15)死因。立次第因故。心法中受想。分立爲別(16)陰。

釋曰。爭根有二。一貪著欲塵。二貪著諸(17)見。受想二法次第爲此二爭勝因。由衆生著(18)受味。是故執著欲塵。由隨顛倒想起執著諸(19)見。受想二法是生死勝因。何以故。衆生貪著(20)受起倒想。輪轉生死。復有因爲立次第。後文(21)當説。此中由此次第因。分受想二法別立爲(22)陰應知如此。此因立次第中當説。

