何法名阿毘達磨

偈曰 淨智助伴名對法

釋曰 智謂 擇法淨謂無垢 即無流智助伴 謂因緣資糧若爾則說無流五陰 名阿毘達磨此即真實阿毘達磨若說假名阿毘達磨

偈曰 能得此法 諸智論

釋曰 即是有流思慧聞慧生得慧及助伴論謂能傳生無流智 是無流智資糧故 亦名阿毘達磨因何義立此名 能持自體相故稱達磨或一切法中真實法涅槃為相 故稱達磨此智對諸法 於法現前故 稱阿毘達磨

此論云何名阿毘達磨俱舍

偈曰 由義對法入此攝 [論依對法名俱舍]

釋曰 彼文句名阿毘達磨 由隨勝義入此論攝 是故此論於彼得稱為藏復次 偈曰 論依對法名俱舍 釋曰 阿毘達磨是此論依止何以故 從彼法中引生此論故 彼於此論亦受藏名 以是義故此論名為阿毘達磨俱舍

