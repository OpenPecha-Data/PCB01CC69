幾(9)界有縁縁。幾界無縁縁。

偈曰。七識有縁縁。

(10)釋曰。謂眼耳鼻舌身識意根意識。此七識界(11)有縁縁。能取塵故。

偈曰。法界中有半。

釋曰。(12)此亦有縁縁。以心法爲體故。餘十有色界。及(13)法界一分。與心不相應法。應知無縁縁。

幾有(14)執幾無執。

偈曰。九界非所執。

釋曰。何者爲(15)九。七有縁縁界。并第八中半。

偈曰。八聲。

(16)釋曰。此九是非所執。謂七識界法界聲界。

偈(17)曰。餘有二。

釋曰。餘有二。謂或有執或無執。(18)此中眼耳鼻舌身。若現在則有執。色香味觸(19)現在若與根不相離。亦有執。所餘則無執。如(20)除根髮毛爪齒屎尿涕唾血等中。及於地水(21)等中。有執無執。此言何義。心及心法攝彼爲(22)自依止。由彼損益互相隨故。是世間説有覺(23)此名有執故。執以覺義。所餘名無執。

