復次何因十(10)入皆色陰所攝。於中唯一入名色入。一切入(11)皆法爲自性。於中唯一入名法入。偈曰。

爲簡(12)別勝故。攝多勝法故。唯一入名色。及一入名(13)法。

釋曰。云何爲簡別欲令知。如此十法。各(14)得入名。由成立爲根塵故。不須聚集更由眼(15)等差別。是色不得眼等名。亦是色性。應知是(16)色入故。不立此別名。復次色入於中勝故。何(17)以故。有礙強故。若手等物觸。即便變壞。復(18)次體相顯現於此彼處。易指示故。有似影故。(19)復次世間同知説此入爲色。非知餘入。爲簡(20)別故。説一入名法入。不説餘入。復次於法入(21)中。攝受等多法。爲説多法故立通名。又涅槃(22)是最勝法入此中攝。非於餘入。故偏受法名。(23)復有餘師説。二十種品類。多餘色故。肉天聖(24)慧三眼境故。

