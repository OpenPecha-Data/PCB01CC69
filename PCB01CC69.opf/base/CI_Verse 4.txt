何者諸法是所簡擇 為令他簡擇彼法 佛世尊說阿毘達磨

偈曰 有流無流法

釋曰 略說一切法

謂有流無流 此中何者有流

偈曰 有為除聖道 有流

釋曰 除道聖諦 所餘有為法說 名有流何以故

偈曰 於中流 由隨增眠故

釋曰 若有如此義 諸流緣滅道二諦為境起 於中不眠 無隨增故是故於中不可立有流為反質難 是不眠義 後分別惑品中當廣說說有流法已

