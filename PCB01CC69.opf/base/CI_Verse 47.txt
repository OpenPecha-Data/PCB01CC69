偈曰。耳亦爾。

釋(172c1)曰耳無下身。義上聲非下境。識於此聲遍於(2)身二一切。

如理廣説。應知如眼。

偈曰。餘三。(3)一切屬自地。

釋曰。鼻舌身界。身自塵及識。(4)皆屬自地。如此已通立無差別。後爲簡別。更(5)立別言。

偈曰。身識下自地。

釋曰。身在欲界。(6)觸亦爾。此三恒在自地。身識有處屬自地。如(7)人生欲界及初定。有處屬下地。如人生二定。

(8)偈曰。意根地不定。

釋曰。有時意根與身意(9)識法。同在一地。有時上下爲地。於五地身(10)意等屬一切地。謂入觀時。及受生時。如此道(11)理。於分別三摩跋提品中當廣説。爲離繁重(12)言故。不於此品中説。何以故。功多用少故。(13)前來往復。與隨所欲説相關竟。今應思量(14)此義。

