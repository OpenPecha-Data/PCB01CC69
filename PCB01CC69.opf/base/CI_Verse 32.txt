幾界有覺有(12)觀。幾界無覺有觀。幾界無覺無觀。

偈曰。有(13)覺亦有觀。定是五識界。

釋曰。是五識界恒(14)與覺觀相應故言定。爲簡異餘界故。

偈曰。後(15)三有三義。

釋曰。意界法界意識界。是十八(16)中最後故言後。此具三品。意界意識界與心(17)相應法界。除覺觀。於欲界及初定有覺有觀。(18)於中間定無覺唯有觀。從第二定以上。乃至(19)有頂無覺無觀。一切心不相應法界。及中間(20)定觀。是覺恒無覺唯有觀。無第二覺故。唯與(21)觀相應故。於欲界及初定觀。不入三品中。説(22)其名應云何。無觀唯有覺。無第二觀故。與(23)覺相應故。故説如此。有覺觀地。有四品法。(24)一有覺有觀。謂除覺觀所餘心相應法。二無(25)覺有觀。謂唯是覺。三無覺無觀。謂心不相(26)應法。四無觀有覺。謂唯是觀。

偈曰。餘界二(27)所離。

釋曰。十有色界名餘。此十界恒無覺(28)觀。與心不相應故。

