如八萬法(10)陰。於五陰中入色行二陰攝。

偈曰。如此餘應(11)理。陰入及界等。於前説中攝。熟思彼性類。

(12)釋曰。若有餘陰入界等。於餘經中説。是彼如(13)前所説。陰入界中隨彼性類。此論中所説。應(14)善簡擇攝入其中。此中有別五陰。謂戒陰(15)定慧解脱解脱知見陰。界陰入色陰攝。餘四(16)入行陰攝。復有十遍入。前八遍入。無貪爲(17)自性故。法入所攝。若共伴類。五陰爲性故。(18)意法二入所攝。制入亦爾。空遍入識遍入及(19)空等四無邊入。四陰爲性故。意法二入所攝。(20)復有五解脱入。智慧爲性故。法入所攝。若共(21)伴類。聲意法三入所攝。復有二入。謂無想入(22)非想非非想入。第一入即無想天。十入所攝。(23)除香味入故。第二入意法二入所攝。如此於(24)多界經中。佛説有六十二界。此等諸界。如理(25)應知。入十八界中攝。

