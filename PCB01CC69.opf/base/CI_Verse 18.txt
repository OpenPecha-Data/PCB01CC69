此中由陰攝一(26)切有爲。由取陰攝一切有流。由入由界攝一(27)切法盡。應知一切諸法復有略攝。

偈曰。略攝(28)一切法。由一陰入界。

釋曰。陰中以色陰。入中(29)以意入。界中以法界。應知攝一切法盡。如來(165a1)處處説攝。其義應知如此。

偈曰。同自性類(2)故。

釋曰。此攝由同性類相應故。不由異性(3)故。何以故。

偈曰。離餘法性類。

釋曰。諸法與(4)他性相離。則此性與彼不相應。是故不由此(5)性得攝他。譬如眼根。由色陰由眼入眼界。苦(6)集二諦等攝。以同性故。不由餘陰等。彼性不(7)相應故。若爾有處説。由他攝他。譬如由四攝(8)類攝一切衆生。此攝不恒。應知是假名。

何故(9)不成二十一界。何以故。眼耳鼻各有二故。不(10)應爾。何以故。

