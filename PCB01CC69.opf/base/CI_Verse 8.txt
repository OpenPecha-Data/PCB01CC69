復次是有為法

偈曰 有流名取陰

釋曰 此何所顯是有取可說名陰有 但陰非取謂無流有為此中以惑為取陰從取生故名取陰 譬如草木糠火復次隨逐取故 譬如王人復次諸取從彼生故名取陰 譬如花樹果樹是有流諸法

偈曰 或說有鬥爭

釋曰 諸惑名鬥爭 能動諸善法 及損害自他故鬥爭所隨眠故 故說有鬥爭 譬如有流

復次 偈曰 苦集諦世間 [見處及三有]

釋曰 違聖人意故名苦苦從諸見生故名集破壞故名世間有對治故 偈曰 見處及三有 釋曰 諸見依中住 由隨順增長故 故是見處但有令有故名有如此說有流法 如義別名

